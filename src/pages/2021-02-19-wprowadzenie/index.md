---
path: "/wprowadzenie"
date: "2021-02-19"
title: "Czym jest Warcraft?"
author: "Adam Kowalczuk"
image: 'wprowadzenie.jpg'
---
**Uniwersum Warcrafta** (inne nazwy: **Franczyza Warcrafta**, **Świat Warcrafta**) jest wszechświatem, gdzie dzieje się akcja serii gier Warcraft, wydanej przez amerykańskie studio **Blizzard Entertainment** i zapoczątkowanej w 1994 roku grą Warcraft: **Orcs & Humans**. Większość akcji dzieje się na planecie znanej jako **Azeroth**, jednakże część fabuły dzieje się też na innych planetach jak **Draenor**, **Argus**, **Rubieże** i **alternatywny Draenor**. Uniwersum w większości jest stylizowane na baśń fantasy, lecz można zobaczyć elementy dark fantasy, science fiction czy nawiązania do rzeczywistego świata.

##**Charakterystyka**##
**Uniwersum** podzielone jest na dwa wszechświaty: podobny do naszego **Bezkresna Ciemność** oraz magiczną i niebezpieczną **Wypaczoną Otchłań**. W tych miejscach funkcjonują planety ze swoimi słońcami i księżycami. Centralnym obszarem wydarzeń serii jest planeta znana jako **Azeroth**. Podzielona jest na cztery kontynenty oraz kilka archipelagów, a zamieszkuje go całe mnóstwo rozmaitych ras. Kontynentami są: leżące na wschodzie tak zwane Wschodnie Królestwa podzielona na **Lordaeron** wraz z **Quel'Thalas** na północy, środkowy o nazwie **Khaz Modan** oraz południowy Azeroth; znajdujący się na północy skuty lodem **Northrend**, przypominającą kultury dalekowschodnie **Pandarię** na południu oraz zachodni **Kalimdor** na północy porośnięty lasami, w centrum składającego się z sawann i stepów, a na południu pokrytego nieprzebytymi piaskami.

Cała fabuła oparta jest o konflikt między Przymierzem a Hordą. W Warcraft mamy do czynienia z ludzkim **Sojuszem Lordaeron** oraz **Orczą Hordą**. W World of Warcraft z kolei dowiadujemy się że te rozpadły się i zmieniły w **Nowe Przymierze** i **Nową Hordę**. W przypadku strategii czasu rzeczywistego w pierwszych dwóch grach mogliśmy wybrać czy weźmiemy stronę ludzi czy orków, lecz autorzy z biegiem czasu nakreślili fabułę i w **Orcs & Humans** kanoniczne są wydarzenia widziane oczami dowódcy orków, podczas gdy w drugiej są to wydarzenia z perspektywy dowódcy sił ludzi i ich sojuszników.

W trzeciej natomiast istnieje już fabuła, w której **Przymierze** i **Horda**, wciąż walczące ze sobą stają w obliczu zagłady ze strony nieumarłych i kontrolujących ich demonów z **Płonącego Legionu**, stojącego za spaczeniem orków w przeszłości. Równocześnie ewakuując się do **Kalimdoru** siły obu stron dowiadują się o istnieniu **Nocnych Elfów**, jakie najwyraźniej nie mają wobec nich pokojowych zamiarów, lecz także spotykają wiele innych nowych ras. Dodatek do trzeciej części ukazuje wydarzenia po zakończeniu kampanii oraz ukazuje dalsze losy Przymierza i Hordy, jak również przedstawia losy **Strażników**, którzy ścigają **Illidana Stormrage'a** znanego z głównej gry, jak również **Krwawych Elfów** dążących do odwetu na **Pladze** za zniszczenie ich ojczyzny oraz dalsze losy nieumarłych po klęsce demonów.

Fabuła **World of Warcraft** ma miejsce 4 lata po zakończeniu **Warcrafta III**. Rolę strażników świata przyjęli prości mieszkańcy, jacy prowadzą życie poszukiwacza przygód rozwiązując okoliczne problemy, broniąc swoich domów oraz zarabiając pieniądze. Świat podzielił się na dwie frakcje: **Hordę** ze stolicą w Orgrimmarze oraz Przymierze z **Wichrogrodu**. Do Przymierza przystali ludzie, gnomy i krasnoludy, niedługo potem też **Nocne Elfy**. Hordę z kolei reprezentują orkowie, trolle i taureni, do których przystali również Opuszczeni - nieumarli, jacy wyzwolili się spod władzy Króla Lisza i zdołali odzyskać wolną wolę, stając się na swój sposób normalnymi mieszkańcami planety.

W grze są dwie frakcje śmiertelników, będące też głównymi frakcjami świata **Azeroth**: szlachetne **Przymierze** i dumna **Horda**. Oprócz nich istnieją: skupiająca nieumarłych **Plaga**, **Stare Bóstwa** i służące im kulty oraz rasy, a także demoniczny **Płonący Legion** niszczący wszystko na swojej drodze. Z biegiem czasu dowiadujemy się o istnieniu kolejnych frakcji jak pochodząca z alternatywnego Draenoru **Żelazna Horda** czy **Panteon Tytanów** odpowiedzialny za uporządkowanie wszechświata oraz o kilku pomniejszych frakcjach, a nawet neutralnych wobec Przymierza i Hordy.