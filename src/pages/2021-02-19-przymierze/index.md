---
path: "/przymierze"
date: "2021-02-19"
title: "Przymierze"
author: "Adam Kowalczuk"
image: "AllianceCrest.jpg"
---
**Przymierze** (również znane jako **Wspaniałe Przymierze** lub **Nowe Przymierze**) jest jednym z dwóch głównych sojuszy politycznych zrzeszających śmiertelne rasy zamieszkujące planetę **Azeroth**, razem z **Hordą**, która jest ich rywalem. Jej poprzednik dziś znany jako Stare Przymierze, również zwany był Przymierzem Lordaeronu lub Przymierzem Ludzi, Elfów i Krasnoludów. Jednak Przymierze zostało zmuszone do przeniesienia masy swoich sił do Kalimdoru i południowych królestw Azeroth: Wichrogrodu i Khaz Modan, po tym jak Plaga i kontrolujący ją Płonący Legion zniszczyli Królestwo Lordaeronu w roku 20 ADP. Stolicą frakcji jest miasto Wichrogród, gdzie rezyduje Wielki Król, lider całej frakcji reprezentujący sprawy zewnętrzne i wewnętrzne oraz kieruje wojskami organizacji jako jej głównodowodzący.

Chociaż **Przymierze** straciło wielu członków, zyskało w zamian nowych sojuszników. Na przymierze składają się: **ludzie** z Siedmiu Królestw, **nocne elfy** z Teldrassilu, **worgeni** z Gilneas, **krasnoludy** z Ironforge, **draenei** z Exodaru oraz **gnomy** z Gnomereganu. Ostatnimi czasy sprzymierzyły się również inne rasy. Przymierze głównie zrzesza rasy szlachetne, prowadzone przez Światłość lub wierzące w rozmaite bóstwa, których atrybutem jest często dobro, w przeciwieństwie do Hordy, zrzeszającej rasy szamanistyczne lub wierzące w swoje przekonania, której główny trzon stanowią rasy dla innych będące wyrzutkami.

Jednak tak jak **Horda**, która zbroi się by się bronić i gotowa zrobić nawet najbardziej potworne czyny, tak i **Przymierze** nie jest święte, bowiem działa pokojowo tylko, kiedy jest mu to na rękę oraz wykazuje się wyłącznie szlachetnością najczęściej oficjalnie, gdy za kurtyną tak naprawdę prowadzi często niezwykle brudne interesy.
