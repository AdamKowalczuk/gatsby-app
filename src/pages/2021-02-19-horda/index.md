---
path: "/horda"
date: "2021-02-19"
title: "Horda"
author: "Adam Kowalczuk"
image: "HordeCrest.jpg"
---
**Horda** (inaczej **Nowa Horda** lub **Horda Thralla**) jest jedną z dwóch głównych frakcji skupiających rasy śmiertelne świata **Azeroth** i główny oponent **Przymierza**. Frakcja ta zrzesza rozmaite rasy, głównie wyrzutków jacy przez podejrzliwe czy wrogie nawet wobec nich nastawienie świata zdecydowali się połączyć i stworzyć własne domy, jak również walczyć o nie. Pokonała ona przez całą historię liczne przeszkody, które ją ukształtowały, walcząc jako rodzina, towarzysze broni, czy nawet niełatwi sojusznicy. W przeszłości jej poprzednik nosił miano **Starej Hordy**, **Orczej Hordy** oraz **Hordy Orków, Trolli i Taurenów**. Stolicą Hordy jest orkowe miasto **Orgrimmar**, zaś na czele jej stoi Wódz Wojenny, wybierany przez innego Wodza lub przez zgromadzenie, rządzący niepodzielnie i kierujący wszystkimi sprawami wewnętrznymi i zewnętrznymi, jak również będący głównodowodzącym wszystkich sił **Hordy**.

Frakcja ta powstała w roku 22 ADP, tuż po zakończeniu **Trzeciej Wojny**. Początkowo zrzeszała orków oraz trolle z plemienia **Mrocznej Włóczni**, później dołączyła do nich kolejna rasa, znana jako taureni. Kiedy **Trzecia Wojna** się skończyła Horda założyła ostatecznie swoje frakcje i miasta. Orkowie stworzyli **Durotar**, taureni **Thunder Bluff**, a trolle osiadły na **Wyspach Echa**. Prócz tego do Hordy dołączyli też **Opuszczeni** - wyzwoleni nieumarli z **Lordaeronu** - jakich stolicą stały się ruiny Miasta Stołecznego teraz znane jako **Podmiasto**, a także **Krwawe Elfy**, resztki populacji Wysokich Elfów będące zupełnie nową rasą zamieszkujące Królestwo **Quel'Thalas** oraz gobliny z Kartelu Zęzowody, jakie musiały uciekać przed zagładą ich wyspy - Kezanu - kiedy Góra Kajaro wybuchła płomieniem.

Gdzieś w 28 ADP wybuchła we frakcji wojna domowa. Frakcja podzieliła się na dwie frakcje - Prawdziwą Hordę Wodza Wojennego **Garrosha Hellscreama** składającą się niemal wyłącznie z orków oraz **Rebelia Mrocznej Włóczni** dążąca do obalenia Garrosha, której przywódcą był przywódca trolli **Vol'jin**. Po Oblężeniu Orgrimmaru i pokonaniu Garrosha, Vol'jin został ogłoszony nowym Wodzem **Wojennym Hordy**, a wybór ten poparli wszyscy wodzowie Hordy, nawet sam **Thrall**. Jest to pierwszy raz, kiedy urząd Wodza Wojennego nie jest piastowany przez orka, podkreślając więź między rasami członkowskimi. Obecnie jednak, po tym jak Vol'jin zginął w walce na Zniszczonych Wyspach Wodzem Wojennym została przywódczyni Opuszczonych - Królowa Banshee **Sylvanas Windrunner**.

Przedstawiciele **Hordy** uważają, że skoro świat od zawsze ich atakował to muszą być przygotowani na każdy ewentualny atak z ich strony. Dlatego też są gotowi na każdy ewentualny atak ze strony każdego i zawsze są podejrzliwi wobec innych - nieważne czy to **Przymierze** czy **Stare Bóstwa** czy coś jeszcze innego. Gotowi na wszystko są w stanie posunąć się zarówno do czynów najbardziej szlachetnych jak i tych podłych, byle tylko ocalić swoje domy, życie oraz rodzinę, o które tak długo walczyli.