---
path: "/cisza-przed-burza"
date: "2021-02-20"
title: "Cisza przed burzą"
author: "Adam Kowalczuk"
image: 'ksiazka.jpg'
---
Nadszedł dzień zapłaty dla **Azeroth**!

**Azeroth** umiera.

Siły **Hordy** i **Przymierza** odniosły zwycięstwo nad zastępami **Płonącego Legionu**, ale pod powierzchnią świata czyha prawdziwa katastrofa. W sercu **Azeroth** zieje śmiercionośna rana, otwarta ciosem miecza upadłego tytana **Sargerasa** w jego ostatnim akcie okrucieństwa.

**Anduin Wrynn**, król Wichrogrodu, i **Sylwana Bieżywiatr**, wódz Hordy i królowa Porzuconych, nie mają wiele czasu, by odbudować to, co zniszczyła wojna, i jeszcze mniej na opłakiwanie tego, co utracili. Straszliwa rana Azeroth sprawiła, że na powierzchnię wypłynął tajemniczy materiał zwany azerytem. We właściwych rękach ta dziwna złocista substancja zdolna jest tworzyć rzeczy niesamowite, w niewłaściwych – może doprowadzić do niewyobrażalnych zniszczeń.
Podczas gdy siły **Hordy** i **Przymierza** na wyścigi próbują odkryć tajemnice azerytu i uleczyć zraniony świat, Anduin wprowadza w życie desperacki pomysł zaprowadzenia trwałego pokoju między zwaśnionymi stronami. Azeryt zagraża równowadze sił, zatem Anduin musi zdobyć zaufanie Sylwany **Mroczna Pani** ma jednak własne plany.

Aby pokój był możliwy, lata przelewu krwi i wzajemnej nienawiści muszą raz na zawsze przejść do historii. Pozostają jednak sprawy, których żadna ze stron nie chce zaakceptować, ambicje, z których trudno zrezygnować, i odraza, której nie sposób przezwyciężyć. Zarówno **Horda**, jak i **Przymierze** pragną ujarzmić potęgę azerytu, a ich nieprzerwany konflikt grozi wybuchem wojny, która pochłonie wszystkich… i przypieczętuje zagładę Azeroth.
