---
path: "/przebudzenie-krola-lisza"
date: "2021-02-21"
title: "Przebudzenie Króla Lisza "
author: "Adam Kowalczuk"
image: 'ksiazka.jpg'
---
Jest ucieleśnieniem zła, władcą Plagi nieumarłych, panem runicznego **Ostrza Mrozu**, wrogiem wszystkich wolnych ludów, istotą o niezmierzonej potędze i niegodziwości. Cała jego lodowata jaźń jest skupiona na knowaniach, jak zniszczyć wszelkie życie w świecie World of WarCraft. Nie zawsze tak jednak było. Na długo przed tym, jak jego dusza stała się jednością z duszą orkowego szamana **Ner’zhula**, Król Lisz był zwykłym człowiekiem – **Arthasem Menethilem**, pierwszym w linii sukcesji do tronu Lordaeronu i gorliwym paladynem zakonu Srebrnej Dłoni.

Kiedy wszystkiemu, co ukochał, zagroził legion nieumarłych, Arthas wyruszył na poszukiwania potężnego runicznego ostrza, które pozwoliłoby mu ocalić ojczystą krainę. Jednak cena za panowanie nad tą bronią była dopiero początkiem drogi ku potępieniu, która zaprowadziła go na północne pustkowia Mroźnego Tronu, gdzie przypadł mu w udziale najmroczniejszy z losów.