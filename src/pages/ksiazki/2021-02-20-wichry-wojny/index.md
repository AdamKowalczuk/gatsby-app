---
path: "/wichry-wojny"
date: "2021-02-20"
title: "Jaina Proudmoore. Wichry wojny"
author: "Adam Kowalczuk"
image: 'ksiazka.jpg'
---

Popioły **Kataklizmu** zdążyły już osiąść w podzielonych królestwach Azerothu. Gdy zniszczony świat dochodzi do siebie po katastrofie, znana czarodziejka, Lady Jaina Proudmoore nie ustaje w walce o poprawę relacji między Hordą, a Przymierzem. Jednakże napięcia pomiędzy frakcjami rosną i światu grozi otwarta wojna, która zniszczyłaby ledwie odzyskaną odrobinę spokoju.

Do ukochanego miasta **Jainy**, Theramore, nadchodzą złowróżbne wieści. Skradziono jeden z najpotężniejszych artefaktów należących do niebieskich smoków, **Źrenicę Światła**. Jaina wyrusza na poszukiwanie zaginionego skarbu, przyłączając się do Aspekta niebieskich smoków, Kalecgosa. W trakcie pogoni pomiędzy dwójką znamienitych bohaterów powstaje zaskakująca więź, jednak kolejna katastrofa czyha na nich tuż za zakrętem.

**Garrosh Hellscream** gromadzi armie Hordy, by przeprowadzić otwarty atak na **Theramore**. Pomimo rozłamu, który staje się coraz bardziej widoczny pośród frakcji, której przewodzi, zuchwały wódz wojenny zamierza rozpocząć epokę, w której absolutna władza będzie należała do Hordy. Trawiący go głód podboju sprawia, że ci, którzy mu śmią się mu sprzeciwić, ponoszą okrutne konsekwencje.

**Armie Przymierza** gromadzą się wokół Theramore, by odeprzeć najazd Hordy, jednak dzielni obrońcy nie są przygotowani na prawdziwy wymiar przebiegłej i zwodniczej strategii Garrosha. Jego atak nieodwracalnie przemieni **Jainę**, zatapiając zagorzałą głosicielkę pokoju w chaotycznych, niszczycielskich odmętach wojny.

