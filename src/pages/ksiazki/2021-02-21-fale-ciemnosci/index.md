---
path: "/fale-ciemnosci"
date: "2021-02-21"
title: "Fale ciemności"
author: "Adam Kowalczuk"
image: 'ksiazka.jpg'
---
Wyjątkowa opowieść o magii, wojnie i bohaterstwie, oparta na  bestsellerowej, wielokrotnie nagradzanej serii gier firmy **Blizzard Entertainment**.

**Orgrim Zgładziciel** pokonał niegodziwego **Czarnorękiego** i natychmiast przejął po nim władzę nad Hordą orków. Teraz niestrudzenie dąży do podbicia całego Azeroth – pragnie, by jego lud znów miał dom.

**Anduin Lothar**, były czempion **Wichrogrodu**, porzucił ruiny i zgliszcza swojego królestwa i powiódł poddany mu lud przez Wielkie Morze ku brzegom **Lordaeronu**. Z pomocą szlachetnego króla Terenasa stworzył tam mocarne **Przymierze**, w skład którego weszły wszystkie ludzkie nacje. Może się to jednak okazać niewystarczające, by powstrzymać marsz bezlitosnej Hordy.

Do wojennych zmagań dwóch potężnych przeciwników dołączają elfy, krasnoludy i trolle. Czy bohaterskie Przymierze przetrwa? Czy fala ciemności pochłonie za sprawą Hordy ostatnie przyczółki wolności na ziemiach **Azeroth**?

Blizzard Entertainment prezentuje serię **Blizzard Legends**.

Po 25 latach tworzenia znakomitych, wielokrotnie nagradzanych gier takich jak **World of WarCraft**, **StarCraft** i **Diablo** Blizzard Entertainment ponownie wydaje swoje najlepsze książki, tym razem w kolekcjonerskiej szacie graficznej. Wśród nich znajdują się bestsellerowe powieści z listy „New York Timesa”, które wciągną każdego miłośnika fantastyki – nie tylko fanów gier Blizzarda. Zaś ci ostatni – starsi i młodsi – będą mieli okazję poznać wykraczające poza ramy gier historie ich ulubionych bohaterów.
