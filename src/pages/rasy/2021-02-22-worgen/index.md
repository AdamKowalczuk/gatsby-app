---
path: "/worgeni"
date: "2021-02-22"
title: "Worgeni"
author: "Adam Kowalczuk"
image: 'worgen.png'
---
**Worgeni** to rasa dzikich ludzi-wilków, których samo imię wzbudza strach. Krąży wiele teorii na temat narodzin worgenów, jednak same początki rasy są owiane tajemnicą.

Zapiski historyczne wskazują, że worgeni żyli przez pewien czas w **Kalimdorze**. Ostatnie badania wskazują, że narodziny worgenów mogą wiązać się z nocnymi elfami i tajemnym zakonem druidów z dalekiej przeszłości Kalimdoru.

Pierwsza udokumentowana obecność worgenów we Wschodnich Królestwach pochodzi z czasów **Trzeciej Wojny**, gdy arcymag **Arugal** użył tych bestii jako broni przeciwko Pladze. Broń Arugala szybko zwróciła się przeciwko niemu, a klątwa worgenó bardzo szybko rozniosła się wśród populacji ludzi, przemieniając zwykłych mężczyzn i kobiety w dzikie, okrutne stworzenia.

Arugal przygarnął wielu worgenów i wycofał się do dawnego dworu **Barona Silverlaine'a**, budowli obecnie znanej jako Fort Cienistego Kła. Klątwa jednak nie została pokonana. Rozszerzyła się na terenach **Lasu Srebrzystych Sosen**, a nawet przedostała się na tereny osłoniętego murem **Gilneas**, gdzie szybko przyjęła formę pandemii.

Mieszkańcy Gilneas znaleźli się w pułapce, bez szans na ucieczkę. Wycofali się dalej w głąb swej izolowanej domeny i tam przeżyli, przerażeni okrucieństwem, które żyło za barykadami.

Napięcia wśród ludności narastały przez lata, wywołując wojnę domową, która obecnie stanowi główne zagrożenie dla skłóconych mieszkańców.

Wśród **Gilneańczyków** jednak wciąż są ludzie, którzy mają nadzieję. Wielu wierzy, że może istnieć sposób uleczenia klątwy worgenów, jednak wielu porzuciło poszukiwania obawiając się, że jeśli barykady runą, ich człowieczeństwo zostanie stracone na zawsze.

