---
path: "/nocne-elfy"
date: "2021-02-22"
title: "Nocne elfy"
author: "Adam Kowalczuk"
image: 'night-elf.png'
---

Przez dziesięć tysięcy lat nieśmiertelne nocne elfy żyły w druidycznym społeczeństwie, które kryło się w lasach Cienistej Doliny. Dopiero katastroficzna inwazja Płonącego Legionu zniszczyła spokój tej starożytnej cywilizacji. Prowadzeni przez archidruida Malfuriona Stormrage i kapłankę Tyrande Whisperwind potężne nocne elfy stanęły naprzeciw nawały demonów. Wspierane przez nowo przybyłych orków i ludzi, nocne elfy zatrzymały pochód Legionu i pokonały ich dowódcę, pana demonów Archimonde'a. Mimo zwycięstwa nocne elfy były zmuszone poświęcić swą ukochaną nieśmiertelność i patrzeć, jak ich umiłowane lasy płoną. Ta wojna sprawiła, że las Felwood został doszczętnie skażonych i zniszczony.

Po tej potwornej wojnie Malfurion i Tyrande pomogli swemu ludowi odbudować zniszczone wioski. Powoli nocne elfy zaczęły się przystosowywać do swej śmiertelnej egzystencji. Ta przemiana nie była łatwa, a wiele nocnych elfów nie było w stanie zaakceptować procesów starzenia, chorób i śmiertelności. Próbując odzyskać swą nieśmiertelność, grupa potężnych druidów zdecydowała się zasadzić specjalne drzewo, które miało odtworzyć więź między ich duchami a wiecznym światem. Gdy Malfurion usłyszał o tym planie, ostrzegł ich, że natura nigdy nie pobłogosławi tak egoistycznego dzieła. Krótko potem duch Malfuriona jakimś sposobem zaginął w czeluściach Szmaragdowego Snu. Mimo że jego towarzysze próbowali poszukiwać jego wędrującego ducha, jedynie jego ciało spoczywało śniące w swoim Kurhanie.

Gdy Malfurion zniknął, Fandral Staghelm - przywódca tych, którzy chcieli zasadzić nowe Drzewo Świata - został nowym archidruidem. Pod jego kierunkiem druidzi ukuli i zasadzili wielkie drzewo, Teldrassil, nieopodal burzliwych wybrzeży północnego Kalimdoru. Pod ich opieką drzewo wyrosło ponad chmury. Pośród ukrytych w półmroku jarów gigantycznego drzewa wzniesiono wspaniałe miasto Darnassus. Jednak drzewo nie zostało pobłogosławione przez naturę i szybko padło ofiarą spaczenia Płonącego Legionu. Teraz dzikie stworzenia, a nawet gałęzie samego drzewa, są dotknięte przez narastający mrok. Jako jeden z nielicznych nocnych elfów pozostałych na świecie, jest twym świętym obowiązkiem bronić Darnassus i dzikich dzieci natury przed nadchodzącym plugastwem Legionu.