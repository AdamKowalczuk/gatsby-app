---
path: "/nieumarli"
date: "2021-02-22"
title: "Nieumarli"
author: "Adam Kowalczuk"
image: 'undead.png'
---
Związane żelazną wolą tyrana **Króla Lisza**, niezliczone armie nieumarłej Plagi próbują zniszczyć wszelkie życie w Azeroth. Prowadzona przez banshee **Sylvanas Windrunner** grupa nieumarłych oddzieliła się od Plagi w czasie, gdy Król Lisz stracił część swojej mocy, dzięki czemu niektórzy nieumarli wyzwolili się spod jego dominacji. Ci renegaci nazywają sami siebie **Opuszczonymi**. Walczą oni w nieustannej bitwie nie tylko o odzyskanie wolności od Plagi, lecz również by zniszczyć wszystkich, którzy polują na nich jako na potwory.

Z Sylvanas jako królową banshee, Opuszczeni zbudowali mroczną fortecę pod ruinami dawnej stolicy Lordaeron. Ukryte **'Undercity'** tworzy wirujący labirynt, który rozciąga się pod nawiedzonymi lasami **Polan Tirisfal**. Z tego bastionu Opuszczeni toczą niekończącą się bitwę z Plagą, jak również z pozostałymi na tych terenach ludźmi, którzy próbują odzyskać kontrolę nad krainą. Mimo że niemal cała ziemia jest przeklęta, fanatyczni ludzie ze **Szkarłatnej Krucjaty** bronią swych rozrzuconych przyczółków, chcąc usunąć wszystkich nieumarłych i odzyskać swą niegdyś piękną ojczyznę.

Opuszczeni, przekonani, że prymitywne rasy **Hordy** mogą pomóc im odnieść zwycięstwo nad wrogami, wstąpili do sojuszu z dzikimi orkami i dumnymi taurenami. Nie czując prawdziwej lojalności do nowych przyjaciół, będą oni wspierali ich tak długo, jak ich plany będą tego wymagały.

Jako jeden z Opuszczonych musisz wyeliminować każdego, kto stanowi zagrożenie dla nowego porządku - nieważne, czy to człowiek, nieumarły czy coś jeszcze innego.

