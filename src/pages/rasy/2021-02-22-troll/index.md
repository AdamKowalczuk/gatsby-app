---
path: "/trole"
date: "2021-02-22"
title: "Trole"
author: "Adam Kowalczuk"
image: 'troll.png'
---
Kiedy plemiona trolli rywalizowały w czasach Imperium Gurubashi, plemię Mrocznej Włóczni zostało wygnane ze swojego domu w **Stranglethorn Vale**. Plemię to osiedliło się na wyspach **Broken Isles**, jednak wkrótce uwikłane zostało w konflikt z Murlokami. Ich los wydawał się być przypieczętowany, aż do momentu, gdy młody przywódca Thrall i jego grupa świeżo wyzwolonych orków przybyła na wyspę. Murloki kontrolowane przez Morską Wiedźmę Zar'jirę uwięziły lidera Mrocznej Włóczni Sen'jina, a także Thralla i kilku innych orków i trolli. Thrall zdołał uwolnić siebie i innych, ale niestety nie zdołał ocalić wodza trolli. Pomimo iż Sen'jin został złożony w ofierze Morskiej Wiedźmie, to zdołał przekazać swą wizję, w której Thrall wyprowadza Trolle z wyspy.

Po powrocie na wyspę Thrall i jego poddani zdołali powstrzymywać ataki **Morskiej Wiedźmy** i jej sługusów, i wyruszyć do Kalimdoru. Trolle, pod przywództwem nowego wodza Vol'jina, przysięgły wierność Hordzie i odpłynęły wraz z nimi. Sojusz ten sprawił, iż inne plemiona trolli uznały Mroczną Włócznię za pogardzanych wrogów. Wyjątkiem są jedynie plemiona **Revantusk**, **Roztrzaskana Włócznia** i **Zandalari**. Jednak trolle Mrocznej Włóczni nie zapomniały o swoim wygnaniu z ziemi przodków i wciąż chowają urazę do innych trolli, zwłaszcza dżunglowych. W nowej ojczyźnie orków Durotarze, trolle zbudowały nową siedzibę na Wyspach Echa.

Niestety wraz z pojawieniem się z pojawieniem się marynarki wojennej **Kul'Tiras**, ataki okrutnego komandora Daelina Proudmoore'a, trolle zmuszone zostały wycofać się w głąb lądu. Walczyli ramię w ramię ze swymi braćmi z hordy, pokonali wroga i odzyskali swoją nową ojczyznę. Krótko po tym, znachor o imieniu Zalazane zaczął używać czarnej magii do kontrolowania umysłów swoich współplemieńców. Kiedy jego armia bezmyślnych wyznawców zaczęła rosnąć, Vol'jin zarządził ewakuację wolnych trolli, a Zalazane przejął kontrolę na Wyspach. Pozostali członkowie **Mrocznej Włóczni** osiedlili się na wybrzeżu w wiosce **Sen'jina**, nazwanej tak na cześć dawnego wodza. Stamtąd poprowadzili atak na szalonego Zalazane, w końcu odzyskując prawowitą stolicę.

