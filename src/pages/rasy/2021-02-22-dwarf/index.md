---
path: "/krasnoludy"
date: "2021-02-22"
title: "Krasnoludy"
author: "Adam Kowalczuk"
image: 'dwarf.png'
---
Stoickie krasnoludy z Ironforge spędziły niezliczone pokolenia na wydobywaniu skarbów z głębi ziemi. Bezpieczne w swej niezdobytej twierdzy wykutej w Górze Ironforge, krasnoludy rzadko zapuszczały się poza wietrzne szczyty Dun Morogh. Mimo tego, gdy orkowie najechali Azeroth i chcieli podbić ziemie ludzi, krasnoludów i elfów, krasnoludy zaoferowały swą pomoc w Wielkim Sojuszu. Spokojne i waleczne krasnoludy okazały się nieocenionym wsparciem dla oddziałów Sojuszu i miały udział w każdej zwycięskiej bitwie.

Ostatnimi czasy krasnoludy odkryły sieć ruin, które kryły klucz do tajemnic ich utraconego dziedzictwa. Kierowany chęcią odkrycia prawdy o pochodzeniu swego ludu, król Magni Bronzebeard nakazał krasnoludom przekształcić swój przemysł z górnictwa i inżynierii na przemysł związany z archeologią. Magni pomógł stworzyć osławioną Gildię Odkrywców z Ironforge, grupę bez reszty oddaną odkrywaniu tajemnic starożytnego świata i odkopywaniu prawdy o tajemniczym pochodzeniu krasnoludów. Jako integralna część Wielkiego Sojuszu, przetrzebione armie krasnoludów zostały wezwane do walki z bezlitosną Hordą w dalekich krainach. W tych niebezpiecznych czasach obrona górskiego królestwa spoczywa na barkach takich krasnoludów, jak ty. Duchy krasnoludzkich królów przyglądają ci się, a same góry są twą siłą. Przyszłość twego ludu leży w twoich rękach.

Archeologia i odkrycia
Ze względu na ostatnie odkrycia fragmentów wiedzy o czasach najdawniejszych (takich jak Dyski Norgannona z Uldaman), krasnoludy zdecydowały się na znaczną transformację. Odkrycie to przekonało krasnoludy, że potężni tytani stworzyli ich z kamienia, gdy świat był jeszcze młody. Czują oni swoje przeznaczenie, by przemierzać świat w poszukiwaniu dalszych znaków i dowodów swego zaklętego dziedzictwa i by odkryć na nowo ukryte schedy po Tytanach.

By temu zadaniu podołać, krasnoludy wysłały oddziały archeologów na wszystkie krańce świata z nadzieją odkrycia nowych fragmentów swej przeszłości. Podczas tych podróży powstały liczne krasnoludzkie obszary wydobywcze we wszystkich zakątkach świata, spośród których niektóre służą jako potencjalne tereny łowieckie na wrogów rasy krasnoludzkiej.

Krasnoludy były twardymi sojusznikami ludzi podczas Drugiej Wojny, przyłączając się do Sojuszu Lordaeron, gdy ich ojczyste Khaz Modan zostało zaatakowane. Ukryte głęboko w swojej górskiej fortecy Ironforge, krasnoludy zdołały przetrwać zawieruchę Hordy i Plagi. Wciąż są oni długowiecznym, powolnym i ostrożnym narodem, a dzieci są dla nich rzadkim błogosławieństwem. Liczba krasnoludów z Ironforge szacowana jest na około 60,000.

Wciąż ich rządza odkryć jest imponująca. Jeśli obecnie dwie trzecie żywych ludzi mieszka w stołecznym Stormwind, mniej niż trzecia część krasnoludów przebywa w Ironforge. W rzeczywistości więcej krasnoludów mieszka w krasnoludzkiej dzielnicy w Stormwind niż w samym Ironforge. Obecnie Ironforge jest również domem dla populacji gnomó, po tym, jak uciekli oni ze swego zniszczonego miasta Gnomeregan.

