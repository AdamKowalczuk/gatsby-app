---
path: "/gnomy"
date: "2021-02-22"
title: "Gnomy"
author: "Adam Kowalczuk"
image: 'gnome.png'
---
Ekscentryczne, często błyskotliwe gnomy są jedną z najdziwniejszych ras na świecie. Ze swoją obsesją rozwijania radykalnie nowoczesnych technologii i konstruowania niepojętych machin, jest cudem, że gnomy żyją po dziś dzień. Przez lata gnomy opracowały wspaniałe bronie, które pomogły **Wielkiemu Sojuszowi** w walce z Hordą.

Rozwijając się we wspaniałym technomieście **Gnomeregan**, gnomy od pokoleń dzieliły surowce lesistych szczytów Dun Morogh ze swymi krasnoludzkimi kuzynami. Dopiero ostatnimi czasy barbarzyńskie zło wypełzło z trzewi ziemi i najechało Gnomeregan. **Troggowie** - prawdopodobnie odkryci podczas wykopalisk w Uldaman - podkopali się pod miasto i zaczęli rzeź gnomów wewnątrz stolicy. Mimo że siły obronne gnomów stawiały dzielny opór, nie mogły one ocalić swej wspaniałej stolicy.

Na rozkaz **Wielkiego Majstra Mekkatorque'a** gnomy otworzyły zawory bezpieczeństwa swych gigantycznych machin i wyzwoliły toksyczną radiację w całym mieście. Mimo że promieniowanie zabiło troggów, gnomy szybko odkryły, że równie szybko rozprawiało się z nimi samymi. W tamtym czasie zginęło niemal 80% rasy gnomów. Ci, co przeżyli, ewakuowali wspaniałe miasto i uciekli się do pomocy swych krasnoludzkich kuzynów z Ironforge.

Tam przebywają dziś, opracowując radykalne strategie odbicia swego ukochanego miasta za wszelką cenę. Gnomy są bardzo dumne, a tobie pozostaje odnaleźć odpowiedź, czy podejmiesz wyzwanie i poprowadzisz ten dziwny lud do jaśniejszej przyszłości.

